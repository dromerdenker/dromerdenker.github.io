Een huishouden met een dreumes en een baby run je met zijn twee als piloot (vriendin) en co-piloot (ik).
Voortdurend stemmen we af wat het vluchtplan is, de aanvlieghoek naar de volgende luier en
we houden op intercomstijl de passagiers op de hoogte. En dat altijd zoveel mogelijk
 met closed-loop communicatie, vooral bij gekrijs (passagiers) en enige stress (wijzelf).

Voor ik een douche neem, roep ik naar beneden: "Schat, ik ga
douchen, jij hebt de stuurknuppel van het huis nu."

In plaats van een kort antwoord van de piloot,
herhaalt de passagier beneden "PAPA DOESJUUU". 
En dan ...in plaats van "roger that", hoor ik
beneden terug: "Ja, ga maar je stuurknuppel wassen!"

